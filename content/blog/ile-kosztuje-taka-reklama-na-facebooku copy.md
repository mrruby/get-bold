---
title: Ile kosztuje taka reklama na Facebooku?
description: 5 czynników, które koniecznie musisz przeanalizować przed
  rozpoczęciem kampanii Facebook Ads!
thumbnail: https://podcastada.s3.eu-central-1.amazonaws.com/pic.png
tags:
  - socialmedia
  - marketing
  - facebook ads
date: 2021-06-10T09:46:04.973Z
category: Marketing
author: Adrianna
authorImg: /img/czy-ten-blog-dziala.jpg
---

# **Cześć!**

## W dzisiejszym wpisie omawiam 5 najważniejszych czynników, które koniecznie musisz przeanalizować przed rozpoczęciem działań z pomocą Facebook Ads! ✌🏻

#### "Jaki jest koszt kampanii na Facebooku?" to jedno z najczęstszych pytań, które otrzymuję na początku rozmów klientami. To całkowicie zrozumiała sprawa: w końcu trzeba zaplanować budżet na marketing!

#### Bardzo chętnie odpowiedziałabym na to pytanie podając konkretne kwoty, ale prawda jest taka, że TO ZALEŻY. 🤷🏼‍♀

<p align="center">
  <img width="460" height="300" src="https://podcastada.s3.eu-central-1.amazonaws.com/pexels-cottonbro-5081926.jpeg">
</p>

1. **KONKURENCJA** - jak liczni konkurenci prowadzą działania na Facebooku? Pamiętaj, że istnieje coś takiego jak [biblioteka reklam](https://www.facebook.com/ads/library/?active_status=all&ad_type=all&country=PL&sort_data[direction]=desc&sort_data[mode]=relevancy_monthly_grouped&media_type=all), gdzie możesz sprawdzić reklamy wszystkich swoich konkurentów łącznie z kreacją (czyli grafiką + tekstem, a nawet datą rozpoczęcia reklamy)! 🔥
2. **DATA** - planujesz kampanię w okresie Black Friday lub przed świętami? Pamiętaj o tym, że stawki idą w górę! Im więcej reklam, tym droższe miejsce na tablicy naszego użytkownika. 💸
3. **CEL** - sprzedaż produktu nie zawsze oznacza konwersję jako cel! Zarzucenie zbyt wysoko poprzeczki przy zbyt małej ilości danych może sprawić, że stawki pójdą mocno w górę. Warto zbierać cenne dane i działać z reklamami (nawet przy niskich budżetach) o wiele wcześniej, niż planujesz zacząć faktyczną sprzedaż! Dzięki temu dostarczysz systemowi o wiele więcej informacji do przetworzenia, przez co w przyszłości będzie kierował Twoje reklamy o wiele dokładniej! 📈 Warto też rozpisać sobie konkretne liczby lub nawet przedział (chcę sprzedać X sztuk produktu, moja marża wynosi XY, więc kosz za jeden zakup nie powinien przekraczać XYZ).
4. **DANE** - czy to Twoja pierwsza kampania? Czy posiadasz www, a jeśli tak: czy masz pixel Facebooka? Jeśli jesteś w trakcie przygotowywania swojej strony www, nie martw się! Są sposoby na to, aby wrócić z remarketingiem nawet do odbiorców którzy natknęli się na Twoją markę jedynie na Facebooku lub Instagramie. Już niedługo więcej informacji na ten temat na blogu! 😎
5. **STAWKI** - orientacyjne stawki w konkretnej branży jesteśmy w stanie określić na podstawie Menedżera Reklam. Co prawda mogą one zdecydowanie odbiegać od rzeczywistości, ale będą z pewnością drogowskazem dla tych, dla których menedżer reklam na Facebooku to jeszcze nieznane rejony!

\
Mam nadzieję, że te wytyczne pomogą Ci spojrzeć na planowanie kampanii z 'lotu ptaka' i przeanalizować sytuację: spróbuj plan pierwszej kampanii rozpisać sobie w Excelu lub nawet na kartce i dzięki temu analiza i rozłożenie budżetu na pierwsze działania Facebook Ads będą o wiele prostsze. A jeśli potrzebujesz pomocy - wiesz, [gdzie mnie szukać](https://adrianna.com.pl/contact)! 😉

# Ada
