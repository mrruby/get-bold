---
title: Persona vs grupa docelowa - dlaczego to kluczowe pojęcia dla Twojego biznesu
description: Co powinieneś zrobić, aby bez wysiłku określić grupę docelową oraz persony
thumbnail: /img/avel-chuklanov-dumfltmeabq-unsplash.jpg
tags:
  - persona
date: 2022-04-22T08:08:56.047Z
category: Marketing
author: Wiktoria
authorImg: /img/8.webp
---
Persona i grupa docelowa to dwa pojęcia w marketingu, które bywają mylnie używane jako swoje równoważniki. Mają one swoje punkty styku, jednakże trzeba je od siebie stanowczo rozdzielić. 

W obrębie naszej **GRUPY DOCELOWEJ**, czyli grupy osób potencjalnie zainteresowanych naszym produktem, usługą czy też komunikatem. Dzielimy sobie odbiorców na grupy - ten etap nazywamy **segmentacją** (analizujemy demografię, psychografię), ale trzeba pamiętać, że będą to grupy o zupełnie innych potrzebach - co innego będzie interesowało kobiety po 30, a co innego kobiety na początku swoich lat 20. 

Kolejnym krokiem jest **targetowanie** - tutaj skupiamy się już na jednej lub kilku atrakcyjnych dla nas grupach i wybieramy komunikowanie właśnie do nich. Wiemy, że to dzięki nim mamy największe szanse na sprzedaż naszego produktu czy usługi. Przykład - w obrębie kobiet po 30 możemy rozróżnić te zainteresowane macierzyństwem, ale również te stawiające na karierę - dla tych grup komunikacja będzie zupełnie inna. Dla jednych interesującym tematem będzie blog parentingowy, a dla drugich sposoby na radzenie sobie z multitaskingiem. Trzeba też pamiętać, że nawet mamy są różne - mama z noworodkiem potrzebować będzie napisów do story, a mamę z dwójką rozbrykanych dzieci zaciekawić musimy w dosłownie kilka sekund. 

Ostatnim etapem jest **pozycjonowanie** - chodzi tutaj o umiejscowienie naszego produktu/usługi w umyśle użytkowników. Na tym poziomie skupiamy się już na kreowaniu komunikatu dostosowanego dla wybranej populacji kupujących. 

![grupa docelowa](/img/1.png "Wybór grupy docelowej")

**PERSONA** natomiast jest odzwierciedleniem grupy docelowej, mówi się o niej często “idealny klient”. Tworząc obraz persony zadajemy sobie konkretne pytania - gdzie mieszka, gdzie pracuje, jakie są jej potrzeby/bolączki, jak wygląda jej typowy dzień.

Poszukiwania persony możesz zacząć od tych pytań, ale dobrze zacząć od przyjrzenia się profilom Twoich fanów w mediach społecznościowych. Możesz również skorzystać z ankiet, wywiadów, rozmów i Google Analytics. 

Ilość person jest uzależniona od branży - niektórzy mówią o 2, niektórzy o 4 - nie ma na to zasady. Warto trzymać się tego, aby nie było ich zbyt dużo, ponieważ komunikaty mogą się wtedy za bardzo od siebie różnić. 

Nie wiesz jak określić grupę docelową, a może wybór persony sprawia Ci trudności? Zarezerwuj konsultację - pomożemy!
