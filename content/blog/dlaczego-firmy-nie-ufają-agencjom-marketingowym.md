---
title: Dlaczego firmy nie ufają agencjom marketingowym?
description: "Ostatnim razem podczas spotkania zespołowego miałyśmy burzę mózgów
  na temat współpracy z agencją marketingową i tego jak to może wyglądać ze
  strony klienta. "
thumbnail: /img/8.png
tags:
  - marketing
  - agencja
date: 2022-07-15T14:17:49.244Z
category: Marketing
author: Wiktoria
authorImg: /img/8.webp
---
Dlaczego firmy nie ufają agencjom marketingowym?

Ostatnim razem podczas spotkania zespołowego miałyśmy burzę mózgów na temat współpracy z agencją marketingową i tego jak to może wyglądać ze strony klienta. Dzięki tej dyskusji rozpoczęłyśmy wewnętrzne badanie przyczyn, przez które firmy mogą mieć obawy związane ze współpracą z agencjami. 

![brainstorm](/img/7.webp)

Prowadzenie swojego biznesu w dzisiejszych czasach nie może się już odbyć bez posiadania kont w mediach społecznościowych. Co za tym idzie - jeśli sami nie znamy się na marketingu, z chęcią oddajemy to zadanie innym: pracownikom lub agencjom kreatywnym. 

Bez marketingu i promocji przy pomocy płatnych kampanii reklamowych, dotarcie do klientów drogą organiczną (bezpłatną) może się okazać wyzwaniem. Chyba że uwielbiacie kręcić rolki na instagramie - wtedy jesteście na świetnej pozycji do zdobywania zasięgów dla biznesu. Ale pamiętajcie! Strategię biznesu warto opierać na różnych kanałach i nie stawiać jej tylko i wyłącznie na jednym filarze - nawet jeśli działa on świetnie. 

Jakie są główne grzechy agencji marketingowych? Dlaczego klienci im nie ufają? Znamy kilka powodów, a niektóre z nich przedstawimy Wa poniżej. Dlaczego o nich piszemy? Ponieważ wynikają z naszego własnego doświadczenia oraz obserwacji :)



**Grzech 1 - nieszczerość**

Obiecywanie złotych gór oraz niemożliwych do osiągnięcia efektów znajduje się jako pierwsze na naszej liście. Rozpoczynając współpracę, powinniśmy sobie opracować cele, które możemy osiągnąć w krótkim czasie, a w ciągu dalszej współpracy zwiększać te cele. Oczywiście możemy przepalić cały budżet reklamowy na kampanie sponsorowane, ale nic z tym nie zdziałamy, kiedy brakować nam będzie contentu w mediach społecznościowych. 

Nie zrozumiem nigdy strachu przed pokazaniem wyników **\-5%** w raportach albo co gorsza, ukrywaniem ich i okłamywaniu klienta, że zaobserwowaliśmy tylko i wyłącznie wzrost. Merytoryczne wyjaśnienie takiej sytuacji zawsze jest do znalezienia, ponieważ takie sytuacje mogą być zależne od konsumentów, a nie od źle stargetowanych reklam. 



**Grzech 2 - bierzemy wszystkich jak leci**

Kiedy poszukujemy klientów lub też kiedy oni sami się do nas zgłaszają, musimy się zastanowić czy ich branża do nas pasuje. Niektórzy nie poradzą sobie z branżą gastronomiczną, a czasami interesuje nas komunikacja tylko i wyłącznie dla branży beauty. Nawet świetni marketerzy nie wyczarują niesamowitego contentu, jeśli pomimo researchu nie czują dobrze branży klienta. Nie ma co marnować swojego czasu. Jaki jest tego morał? 

Klientów dobierajmy rozsądnie, a nie ucierpi na tym żadna strona. W wyniku nieznajomości branży nasze reklamy mogą nie być dobrze zoptymalizowane, komunikaty nietrafione, a czas - najzwyczajniej w świecie - zmarnowany. 

**\
Grzech 3 - i tak źle i tak niedobrze, czyli o pieniądzach**

Małe biznesy często nie dysponują zbyt dużym budżetem. Ważne jest to, aby dobierać ceny usług, które będą dopasowane do przychodów danego miejsca. Sporo małych firm nie może sobie pozwolić na wydatek kilku tysięcy za prowadzenie fanpage na Facebooku. Tym bardziej że musimy mierzyć siły na zamiary - samo prowadzenie fanpage nie przyniesie nam wielkich korzyści od samego początku, więc budżet kilku tysięcy na samego Facebooka to zdecydowanie za dużo, a rozwinięcie takiej strony może potrwać kilka dobrych miesięcy, biorąc pod uwagę to, że działania będą tylko organiczne. Pozostawiam to Wam do przemyślenia ;)

Inna sprawa to psucie rynku zbyt niskimi cenami. Czy wiecie, że nawet większe agencje kreatywne potrafią dostawać maile z ofertami wykonania strony www za 400 złotych? 

**Grzech 4 - mówienie niezrozumiałym językiem** 

W świecie marketingu również występuje charakterystyczny żargon, który rozumieją tylko inni marketerzy. Dlatego przesyłając prezentacje z ofertami czy też raporty miesięczne powinniśmy się ograniczać do stosowania języka prostszego. Jeśli rzeczywiście musimy już wykorzystać branżowe sformułowanie, postarajmy się je później wytłumaczyć.

To tylko kilka aspektów współpracy z agencjami marketingowymi, które wpływać mogą niekorzystnie na ich postrzeganie przez klientów. W GetBold wierzymy w transparentność, mamy wybrane branże, z którymi chcemy współpracować, a dzięki temu nasza współpraca jest przyjemna i wartościowa dla każdej ze stron. 

Jeśli chcesz zapoznać się z naszymi wynikami oraz zobaczyć, czy do siebie pasujemy - zajrzyj do **naszego portfolio** (link: <https://getbold.pl/portfolio>) i skontaktuj się z nami. Rozpoczynając współpracę z nami, masz pewność, że wszystko będzie transparentne i jasne dla obu stron od samego początku owocnej współpracy.
